# kandidaatintutkielma

Luonnontieteiden kandidaatti, Tietojenkäsittelytiede, Helsingin yliopisto

## Abstrakti

Yrityksillä on ollut pitkään trendinä ulkoistaa ohjelmistokehitystä kehittyville markkinoille. Maantieteellisesti hajautettu ohjelmistokehitys on tuonut mukanaan virtuaaliset tiimit, jotka eivät ole sidottuja aikaan eikä paikkaan, kuten perinteiset ohjelmistotiimit. Myös viime vuosina maailmanlaajuinen koronaviruspandemia on aiheuttanut sen, että yhä useampi ohjelmistoprojekti toteutetaan virtuaalisesti. Virtuaalisille tiimeillä on ominaista -- maantieteellisen hajautuneisuuden lisäksi -- kommunikoida digitaalisia välineitä, kuten sähköpostia, pikaviestimiä ja videokeskusteluja, käyttämällä.

Tässä tutkielmassa perehdytään virtuaalisten tiimien haasteisiin ohjelmistoprojekteissa. Ensiksi perehdytään ohjelmistoprojektien haasteisiin yleisesti. Tutkielmassa selvitetään, mitkä ovat yleisimpiä syitä ohjelmistoprojektien epäonnistumiseen. Tämän jälkeen tarkastellaan, mitkä riski- ja epäonnistumistekijät korostuvat erityisesti virtuaalisten tiimien avulla toteutetuissa ohjelmistoprojekteissa. Lopuksi vertaillaan perinteisten ja virtuaalisten ohjelmistoprojektien epäonnistumistekijöitä keskenään.

Tutkielman perusteella ohjelmistoprojektien suurimmat haasteet liittyvät vaatimusmäärittelyyn, kommunikointiin ja asiakkaan sitoutumiseen. Myös riskienhallinta ja resursointi vaikuttavat merkittävästi ohjelmistoprojektin onnistumiseen. Virtuaalisissa tiimeissä erityisesti tiedonsiirron, kommunikaation ja tiimin jäsenten välisen luottamuksen merkitys korostuu suhteessa perinteisiin ohjelmistotiimeihin. Virtuaalisten tiimien erityishaasteina nousivat esiin myös kielelliset, kulttuuriset ja teknologiset haasteet -- joskaan kieli- ja kulttuurieroja ei voida pitää tiimin virtuaalisuudesta johtuvina haasteina sinänsä, vaan seurauksena maailmanlaajuisesti hajautetusta ohjelmistokehityksestä.

## tutkielma